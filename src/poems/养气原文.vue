<template>
	<div id="background">
		<div class="tittle">养气原文 南朝齐·刘勰·文心雕龙</div>
		<ul class="finite">
			<li>
				<span>
					昔王充著述，制《养气》之篇，验己而作，岂虚造哉！夫耳目鼻口，生之役也；心虑言辞，神之用也。率志委和，则理融而情畅；钻砺过分，则神疲而气衰：此性情之数也。
				</span><br /><br />
			</li>
			<li>
				<span>
					夫三皇辞质，心绝于道华；帝世始文，言贵于敷奏。三代春秋，虽沿世弥缛，并适分胸臆，非牵课才外也。战代技诈，攻奇饰说，汉世迄今，辞务日新，争光鬻采，虑亦竭矣。故淳言以比浇辞，文质悬乎千载；率志以方竭情，劳逸差于万里。古人所以馀裕，后进所以莫遑也。
				</span><br /><br />
			</li>
			<li>
				<span>
					凡童少鉴浅而志盛，长艾识坚而气衰，志盛者思锐以胜劳，气衰者虑密以伤神，斯实中人之常资，岁时之大较也。若夫器分有限，智用无涯；或惭凫企鹤，沥辞镌思。于是精气内销，有似尾闾之波；神志外伤，同乎牛山之木。怛惕之盛疾，亦可推矣。
				</span><br /><br />
			</li>
			<li>
				<span>
					至如仲任置砚以综述，叔通怀笔以专业，既暄之以岁序，又煎之以日时，是以曹公惧为文之伤命，陆云叹用思之困神，非虚谈也。
				</span><br /><br />
			</li>
			<li>
				<span>
					夫学业在勤，故有锥股自厉；志于文也，则有申写郁滞。故宜从容率情，优柔适会。若销铄精胆，蹙迫和气，秉牍以驱龄，洒翰以伐性，岂圣贤之素心，会文之直理哉！
				</span><br /><br />
			</li>
			<li>
				<span>
					且夫思有利钝，时有通塞，沐则心覆，且或反常；神之方昏，再三愈黩。是以吐纳文艺，务在节宣，清和其心，调畅其气，烦而即舍，勿使壅滞，意得则舒怀以命笔，理伏则投笔以卷怀，逍遥以针劳，谈笑以药倦，常弄闲于才锋，贾馀于文勇，使刃发如新，腠理无滞，虽非胎息之万术，斯亦卫气之一方也。
				</span><br /><br />
			</li>
			<li>
				<span>
					赞曰∶
				</span>
			</li>
			<li>
				<span>
					纷哉万象，劳矣千想。玄神宜宝，素气资养。
				</span>
			</li>
			<li>
				<span>
					水停以鉴，火静而朗。无扰文虑，郁此精爽。
				</span><br /><br />
			</li>
		</ul>
	</div>
</template>

<script>
</script>

<style scoped>
	#background {
		background-color: #f0efe2;
	}

	.tittle {
		height: 30px;
		display: flex;
		flex-direction: row;
		justify-content: center;
		align-items: center;
		font-size: 24px;
		word-spacing: 28px;
	}

	.finite {
		height: calc(100vh - 150px);
		overflow: auto;
		text-indent: 2em;
	}
</style>
